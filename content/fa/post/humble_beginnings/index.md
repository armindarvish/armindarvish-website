---
title: "شروعی ساده"
author: ["Armin Darvish"]
date: 2023-02-09T11:49:00-08:00
lastmod: 2023-02-09T11:49:15-08:00
categories: ["software", "webdesign", "about"]
draft: false
weight: 3001
subtitle: "در مورد وبسایت و وبلاگ"
summary: "«معرفی وبسایت»"
authors:
  - admin
projects: []
featured: false
commentable: true
image:
  caption: 'This is an art made by midjourney AI and Armin'
  focal_point: 'center'
---

## **در چند جمله** {#در-چند-جمله}

من اخیراً تصمیم گرفتم وبسایت قدیمی خود را بازطراحی و احیا کنم و در ادامه تصمیم گرفتم که از این پس نوشته های پراکنده خود را به صورت پست های وبلاگی در همین وبسایت منتشر کنم. به احتمال زیاد موضوعات پستها طیف متنوعی خواهند داشت اما سعی میکنم بیشتر به حوزه تخصص خودم به ویژه تکنولوژی سلامت بپردازم. همچنین دوست دارم تجربیات خودم را در استفاده از ابزارهای نرم افزاری به اشتراک بگذارم، به عنوان مثال پستهایی مثل "چگونه از emacs و ox-hugo برای نوشتن وبلاگ استفاده کنیم" یا "استفاده از NLP و python برای استخراج اطلاعات فنی از گوگل پتنت" و ...


## **چطور همه چی شروع شد** {#چطور-همه-چی-شروع-شد}

من برای اولین بار در سال ۱۳۹۱ شروع به طراحی این وب سایت کردم. در آن زمان، من در دانشگاه درکسل در آمریکا دانشجوی دکترا بودم و در حوزه نانوحفره های مصنوعی به عنوان حسگرهای زیستی مشغول به مطالعه و تحقیق. من می‌خواستم وبسایتی بسازم تا مجموعه تحقیقات و علایقم را به نمایش بگذارم و در این فرآیند درباره طراحی وب، «HTML» و «CSS» نیز اطلاعات بیشتری کسب کنم. وقتی متوجه شدم که می‌توانم وبسایت خود را در فضای صفحه وب شخصی دانشگاه درکسل میزبانی کنم، این پروژه به سادگی شروع شد. پس از تحقیقات اولیه، فکر کردم خوب است که وب سایت را بدون اسکریپت (یعنی فقط با «HTML» و «CSS») طراحی کنم و در عین حال فقط از کار خودم استفاده کنم به این معنی که همه چیز از عناصر طراحی (لوگوها، دکمه ها و غیره) تا بلوک های «HTML» ساخته خودم باشد و نه کار شخص دیگری&nbsp;[^fn:1]! اولین پیش نویس طرح در چند روز آماده شد، اما طراحی و کدنویسی کمی طول کشید، به خصوص به این دلیل که باید CSS را از ابتدا یاد می گرفتم و اجرای طرح اولیه ساده نبود، چرا که از شش ضلعی و حاشیه های مورب استفاده می کرد (برای مثال این [لینک](https://archive.armindarvish.com/research.html) ببینید) ، که به راحتی قابل اجرا نبود به خصوص اینکه فقط از «HTML» و «CSS» استفاده می کردم. اولین نسخه در سال ۱۳۹۲ منتشر شد و کمی پس از آن نسخه اولیه فارسی  را به وبسایت اضافه کردم. اما در همین حین، من درگیر تحقیقات دکترای خود شدم و به روز نگه داشتن وبسایت با دو زبان بیشتر از آنچه پیش بینی می کردم وقت میبرد، بنابراین پیشرفت کار کند شد. سپس در اواسط سال ۱۳۹۵ فارغ التحصیل شدم و به کالیفرنیای شمالی نقل مکان کردم تا برای یک شرکت کوچک و نوبنیان کار کنم،  جایی که روزانه به طور متوسط ​​بین ۱۲ تا ۱۴ ساعت وقت می‌گذاشتم&nbsp;[^fn:2].بنابراین دیگر فرصتی برای کار بر روی پروژه های شخصی از جمله این وب سایت نبود. این نسخه از وبسایت را میتوانید در این [لینک آرشیو](https://archive.armindarvish.com/index_fa.html) ببینید.


## **شروعی تازه** {#شروعی-تازه}

این پروژه پس از آن برای چند سال بدون به‌روزرسانی رها شد تا اینکه من نهایتاً در سال ۱۳۹۸، تصمیم گرفتم شرکتهای نوپا و ساعات کار طولانی آنها را ترک کنم و به یک شرکت بزرگتر و پایدارتر با ساعات کاری انسانی‌تری بپیوندم. در نتیجه یک بار دیگر این فرصت به وجود آمد که به کار بر روی پروژه های شخصی از جمله این وب سایت بپردازم.  یک بار دیگر فرصتی برای بررسی پروژه‌های شخصی پیدا کردم و تصمیم گرفتم این وبسایت را احیا کنم. ایده احیای وبسایت با این واقعیت که دانشگاه درکسل تصمیم گرفت سروری را که میزبان وبسایت اصلی من بود خاموش کند تقویت شد.در ادامه تصمیم گرفتم که از یک زنجیره ابزار جدید استفاده کنم، زیرا نگهداری وب سایت قدیمی با «HTML» و «CSS» آسان نبود، به علاوه این فرصت خوبی بود برای اینکه دوباره ابزار و مهارت های جدیدی را یاد بگیرم. بعد از کمی تحقیق، تصمیم گرفتم که از[«Hugo»](https://gohugo.io/)، به همراه [«GitHub»](https://www.github.com/) و [«Netlify»](https://www.netlify.com/) استفاده کنم، و بعد از دیدن نمونه های مشابه (مثل این [صفحه](https://www.aidanscannell.com/)) و توصیه ها و راهنماهای آنلاین (مثل [اینجا](https://www.dsquintana.blog/create-an-academic-website-free-easy-2020/))، تصمیم گرفتم از طرح [«Academic»](https://academic-demo.netlify.app/)  از [«wowchemy»](https://wowchemy.com/) استفاده کنم و نتیجه همین شد که میبینید.


## **پس از این** {#پس-از-این}

با استفاده از زنجیره ابزار جدید، به روز رسانی این وب سایت بسیار آسانتر شد. در واقع به روزرسانی آنقدر آسان شد که تصمیم گرفتم می توانم یک وبلاگ هم به این پروژه اضافه کنم. پیش اط این من یادداشت‌های پراکنده‌ای را اینجا و آنجا در پلتفرم‌های رسانه‌های اجتماعی مختلف منتشر کرده بودم، اما اکنون می‌خواهم همه چیز را اینجا در وب‌سایت خودم نگه دارم. هدف جدید من در این پروژه این است که عادت کنم به نوشتن پست های کوتاه در مورد موضوعات جالب و ساخت مجموعه ای از افکار، ایده ها، یادداشتها و دستورالعملهایی که به مرور جمع آوری میکنم. احتمالاً در مورد موضوعات مختلفی که به آنها علاقه دارم مانند بیوتکنولوژی، نانوحسگرها و تکنولوژی سلامت خواهم نوشت. همچنین دوست دارم که تجربه خودم از استفاده از  ابزارهای نرم افزاری مانند استفاده از «emacs» مثلاً برای ایجاد همین پست و یا نحوه استفاده از «midjourney» برای ایجاد پس زمینه های جالب برای وب سایت خود، یا استفاده از «python» و «NLP» برای استخراج اطلاعات فنی از پتنت های گوگل و ... بنویسم.

در حالی که این یک وبلاگ چند زبانه خواهد بود، همه پست ها به همه زبان ها در دسترس نخواهند بود و نوشته های فارسی لزوماً ترجمه نوشته های انگلیسی نیست. افکار، تجربیات و شاید حتی شخصیت من در محیط هایی با زبان های مختلف یکسان نیست و بنابراین، مطالب پست های من نیز انعکاس این تجربیات خواهند بود.

[^fn:1]: البته به جز بعضی المانهای خاص مثل نقشه!
[^fn:2]: توصیه میکنم که این حد از کار را به هیچ عنوان تجربه نکنید چون برای جسم و مغز و روح و روانتون مضره!